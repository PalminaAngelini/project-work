# DELIBERAZIONE N°  XI / 2531 Seduta del  26/11/2019

Presidente **ATTILIO FONTANA**


Assessori regionali FABRIZIO SALA _Vice Presidente_ GIULIO GALLERA
STEFANO BOLOGNINI STEFANO BRUNO GALLI

MARTINA CAMBIAGHI LARA MAGONI

DAVIDE CARLO CAPARINI ALESSANDRO MATTINZOLI

RAFFAELE CATTANEO SILVIA PIANI

RICCARDO DE CORATO FABIO ROLFI

MELANIA DE NICHILO RIZZOLI MASSIMO SERTORI

PIETRO FORONI CLAUDIA MARIA TERZI


Con l'assistenza del Segretario Enrico Gasparini


Su proposta dell'Assessore Riccardo De Corato di concerto con gli Assessori Stefano Bolognini e Silvia Piani


Oggetto


CRITERI, MODALITÀ E TERMINI PER L'EROGAZIONE DI CONTRIBUTI PER IL RECUPERO E L'UTILIZZO AI FINI
SOCIALI O ANCHE ISTITUZIONALI DEI BENI IMMOBILI CONFISCATI ALLA CRIMINALITÀ ORGANIZZATA (L.R.
17/2015, ART. 23, COMMA 1, LETT. A) – REVOCA DELLA D.G.R. N. 3597/2015 – (DI CONCERTO CON GLI
ASSESSORI PIANI E BOLOGNINI)


Si esprime parere di regolarità amministrativa ai sensi dell'art.4, comma 1, l.r. n.17/2014:


I Direttori Generali Fabrizio Cristalli Giovanni Daverio Claudia Moneta


Il Dirigente Antonino Carrara


L'atto si compone di 21 pagine


di cui 11 pagine di allegati


parte integrante


**VISTI:**

  - il decreto legislativo n. 159/2011 _“Codice delle leggi antimafia e delle misure_
_di prevenzione, nonché nuove disposizioni in materia di documentazione_
_antimafia, a norma degli articoli 1 e 2 della legge 13 agosto 2010, n. 136”,_
che disciplina anche la gestione e destinazione dei beni sequestrati e
confiscati alla criminalità organizzata;

  - la l.r. 24 giugno 2015, n. 17 _“Interventi regionali per la prevenzione e il_
_contrasto della criminalità organizzata e per la promozione della cultura_
_della legalità_ ” e, in particolare, l’art. 23, che, al comma 1, istituisce un
apposito Fondo per la destinazione, il recupero e l’utilizzo a fini sociali o
istituzionali dei beni confiscati alla criminalità e prevede che la Regione, al
fine di supportare l'ufficio competente per territorio dell'Agenzia nazionale
per l'amministrazione e la destinazione dei beni sequestrati e confiscati alla
criminalità organizzata,  attui  interventi finalizzati al recupero dei beni
confiscati, anche attraverso la concessione di contributi agli enti locali e ai
soggetti concessionari dei beni stessi per la realizzazione di interventi di
manutenzione, di restauro e risanamento conservativo, di ristrutturazione
edilizia e nuova costruzione;


**RICHIAMATA** la D.G.R. n. 3597 del 29 maggio 2015, che:


  ha approvato le linee guida per lo svolgimento delle attività di valutazione,
gestione e rendicontazione delle risorse da destinare ai comuni per gli
interventi di recupero dei beni confiscati alla criminalità organizzata;

  ha confermato il trasferimento ad ALER Milano, in qualità di Azienda
capofila, delle risorse regionali destinate agli interventi di recupero dei beni
confiscati alla criminalità organizzata, già disposto dalla D.G.R. n. 2781 del
22/12/2011, autorizzando l’impiego delle somme ancora disponibili a favore
dei Comuni destinatari dei beni confiscati, richiedenti il contributo regionale;

  - ha definito, sulla base dell’importo previsto per l’esecuzione dei lavori, i
seguenti limiti del contributo regionale per la realizzazione degli interventi:


     fino a € 20.000,00: contributo erogabile al 100%;

     oltre € 20.000,00 e fino a € 100.000,00: contributo massimo erogabile €
20.000,00 +70% della quota eccedente la prima soglia;

     oltre € 100.000,00: contributo massimo erogabile € 76.000,00 + 50%
della quota eccedente la seconda soglia, fino ad un massimo pari a
€ 150.000,00;


**RICHIAMATE** la D.G.R. n. 479 del 2 agosto 2018 _“V PROVVEDIMENTO_
_ORGANIZZATIVO 2018”_ e la successiva D.G.R. n. 701 del 24 ottobre 2018 _“VII_


1


_PROVVEDIMENTO ORGANIZZATIVO 2018”_, che hanno assegnato alla D.G.
Sicurezza, con decorrenza 1 settembre 2018, la competenza relativa al
coordinamento delle attività connesse ai beni confiscati alla criminalità
organizzata, in applicazione dell’art. 23 della l.r. 17/2015;


**RITENUTO** di dover adeguare alle disposizioni della l.r. 17/2015 i vigenti criteri e
modalità di erogazione del finanziamento regionale per il recupero dei beni
confiscati, di cui alla richiamata D.G.R. n. 3597/2015 adottata precedentemente
all’approvazione della medesima l.r. 17/2015;


**VISTO** il Documento denominato: “ _Finanziamento degli interventi per il recupero e_
_l'utilizzo ai fini sociali o anche istituzionali dei beni confiscati alla criminalità - Criteri,_
_modalità e termini per l'erogazione dei contributi (l.r. 17/2015, art. 23, comma 1,_
_lett. a)”_, predisposto dalla competente Direzione Generale;


**VERIFICATO** che i contenuti del suddetto Documento sono coerenti con le finalità
indicate dall’art. 23, comma 1, lett. a), della l.r. 17/2015, che individua, quali
beneficiari della misura in questione, gli enti locali e i soggetti concessionari dei
beni confiscati, per la realizzazione di interventi di manutenzione, di restauro e
risanamento conservativo, di ristrutturazione edilizia e nuova costruzione, al fine di
favorire il loro riutilizzo in funzione sociale o anche istituzionale;


**VERIFICATO,** altresì, che lo stesso Documento tiene conto delle disposizioni di cui
all’art. 28 sexies, commi 2 e 3, lett. a), della l.r. 34/1978 _“Norme sulle procedure_
_della programmazione, sul bilancio e sulla contabilità della regione”_, riguardanti i
limiti della contribuzione in capitale a fondo perduto di Regione Lombardia,
prevedendo, pertanto, come di seguito indicati, le percentuali e gli importi del
finanziamento regionale per il recupero in funzione sociale o anche istituzionale di
ciascun bene immobile, oggetto di istanza di contributo, da intendersi come unità
catastale e relative pertinenze funzionali:


 fino al 50% del costo complessivo previsto per l’intervento di riutilizzo
del bene e, comunque, fino all’importo massimo di € 150.000,00;

 fino al 90% del costo complessivo previsto per l’intervento di riutilizzo
del bene e, comunque, fino all’importo massimo di € 150.000,00, per i
soli comuni con popolazione residente fino a 5.000 abitanti, come
risultante dall’ultimo dato ufficiale reso disponibile dall’Istituto
nazionale di statistica;


**VISTO**, inoltre, che il Documento prevede:


2


  - la costituzione di un’apposita commissione per la valutazione delle
domande di accesso al contributo regionale, da costituirsi con decreto del
competente Direttore Generale, coordinata dal dirigente della Struttura
assegnataria della materia e composta da:


     n. 2 referenti per ciascuna delle Direzioni Generali “Sicurezza” e
“Politiche sociali, abitative e disabilità”;

     n. 1 referente dell’Azienda Lombarda di Edilizia Residenziale (ALER),
competente in ragione dell’area territoriale interessata dal bene
confiscato;

     in relazione a specifiche tematiche promosse dalle domande, dai
referenti delle competenti Direzioni Generali, convocati di volta in
volta;

  - che la commissione valutatrice, nella prima seduta, adotti, tramite proprio
verbale, i criteri istruttori, ivi compresi quelli per il rispetto della disciplina in
materia di aiuti di Stato;


**VISTA** la Comunicazione della Commissione Europea sulla nozione di aiuto di Stato
di cui all’art. 107 par. 1 del TFUE ed in particolare i punti 2 “Nozione di impresa e di
attività economica” e 6 “Incidenza sugli scambi e sulla concorrenza”;


**CONSIDERATO** che i contributi di cui alla presente misura, a favore degli Enti Locali
destinatari di beni immobili confiscati alla criminalità organizzata, nonché dei
soggetti concessionari dei beni stessi, seppure utilizzati per fini sociali, potrebbero
essere impiegati anche per lo svolgimento di attività economica;


**CONSIDERATO** che, fatti salvi gli interventi che non rilevano per l’applicazione
della disciplina europea in materia di aiuti di Stato, verificati caso per caso, per gli
enti locali e per i soggetti concessionari dei beni confiscati alla criminalità
organizzata, di cui all’art. 23, comma 1, lett. a), della l.r. n. 17/2015, che utilizzano il
bene per lo svolgimento di un’attività a prevalente carattere economico e in
presenza di rilevanza non locale, il contributo regionale è concesso ed erogato
nel rispetto dei Regolamenti (UE) n. 1407/2013 e n. 1408/2013 della Commissione
del 18 dicembre 2013 (pubblicati sulla G.U. dell’Unione Europea L 352 del
24/12/2013), relativi all’applicazione degli articoli 107 e 108 del Trattato sul
funzionamento dell’Unione Europea sugli aiuti _de minimis,_ con particolare
riferimento agli artt. 1 (campo di applicazione), 2 (definizioni con riferimento in
particolare alla nozione di “impresa unica”), 3 (aiuti _de minimis_ ), 5 (cumulo) e 6
(controllo);


3


**VISTI:**

  - la Legge 24/12/2012, n. 234 “ _Norme generali sulla partecipazione dell’Italia_
_alla formazione e all’attuazione della normativa e delle politiche dell’Unione_
_Europea_ ” e, in particolare, l’art. 52 “ _Registro nazionale degli aiuti di Stato_ ”;

  - il Decreto 31/05/2017, n. 115 “ _Regolamento recante la disciplina per il_
_funzionamento del Registro nazionale degli aiuti di Stato, ai sensi_
_dell’articolo 52, comma 6, della legge 24 dicembre 2012, n. 234 e_
_successive modifiche e integrazion_ i” e, in particolare, il Capo III “ _Obblighi di_
_registrazione nel Registro nazionale aiuti_ ” e il Capo IV “ _Verifiche operate_
_tramite il Registro nazionale aiuti_ ”;


**DATO ATTO** che, per gli enti locali e per i soggetti concessionari dei beni confiscati
alla criminalità organizzata, di cui all’art. 23, comma 1, lett. a), della l.r. n. 17/2015,
che utilizzano il bene per lo svolgimento di un’attività a prevalente carattere
economico e in presenza di rilevanza non locale, le misure di sostegno di cui
trattasi non sono rivolte ai settori esclusi di cui all’art. 1.1 di ciascuno dei
Regolamenti (UE) n. 1407/2013 e n. 1408/2013, come modificato dal Regolamento
(UE) n. 316/2019;


**PRECISATO** che i soggetti di cui sopra devono sottoscrivere una dichiarazione ai
sensi del D.P.R. 445/2000 che:

  - attesti di non rientrare nelle specifiche esclusioni di cui all’art. 1 dei suddetti
Regolamenti (UE);

  - informi su eventuali aiuti _de minimis_, ricevuti nell’arco degli ultimi tre esercizi
finanziari in relazione alla propria attività rientrante nella nozione di impresa
unica di cui all’art.2.2 con relativo cumulo complessivo degli aiuti _de minimis_
ricevuti;


**CONSIDERATO** che, con riferimento ai soli enti locali e soggetti concessionari dei
beni confiscati alla criminalità organizzata, di cui all’art. 23, comma 1, lett. a), della
l.r. n. 17/2015, che utilizzano il bene per lo svolgimento di un’attività a prevalente
carattere economico e in presenza di rilevanza non locale, qualora la
concessione dell’aiuto individuale _de minimis_ chiesto nella domanda di contributo
comporti il superamento dell’aiuto concedibile, nel rispetto dei massimali previsti
dai Regolamenti (UE) n. 1407/2013 e n. 1408/2013, la competente Direzione
Generale potrà procedere a rideterminare l’entità dell’aiuto individuale nei limiti
del massimale _de minimis_ ancora disponibile, come previsto dall’art. 14, comma 4,
del D.M. n. 115/2017;


4


**VAGLIATI** e assunti come propri i contenuti del Documento denominato:
“ _Finanziamento degli interventi per il recupero e l'utilizzo ai fini sociali o anche_
_istituzionali dei beni confiscati alla criminalità - Criteri, modalità e termini per_
_l'erogazione dei contributi (l.r. 17/2015, art. 23, comma 1, lett. a)”_, recante, altresì,
l’informativa sul regime di aiuto in _‘de minimis’_ ;


**RITENUTO,** quindi, di approvare, in attuazione dell’art. 23, comma 1, lett. a), della
l.r. 17/2015, i criteri, le modalità e i termini per il finanziamento degli interventi per il
recupero e l'utilizzo ai fini sociali o anche istituzionali dei beni confiscati alla
criminalità;


**RITENUTO,** altresì, di revocare la D.G.R. n. 3597 del 29 maggio 2015, fatta salva la
sua applicazione ai procedimenti avviati in vigenza della stessa e non ancora
conclusi;


**VISTA** la l.r. 6 giugno 2019, n. 9 ( _Legge di revisione normativa e di semplificazione_
_2019_ ), che, all’art. 8, ha disposto la sostituzione del comma 28 dell'articolo 2 della
[legge regionale 28 dicembre 2018, n. 24 (](http://normelombardia.consiglio.regione.lombardia.it/NormeLombardia/Accessibile/main.aspx?view=showpart&urn=urn:nir:regione.lombardia:legge:2018-12-28;24) _Legge di stabilità 2019-2021_ ) con il
seguente:


_'28. A partire dal 2019, al fine di consentire il completo recupero e riutilizzo a fini_

_sociali o istituzionali dei beni confiscati alla criminalità organizzata, è_
_autorizzata, a valere sulle risorse dei fondi di cui alla missione 20 'Fondi e_
_accantonamenti', programma 3 'Altri Fondi' - Titolo 2 'Spese in conto capitale'_
_del bilancio regionale, nel limite massimo di disponibilità dei fondi stessi pari a_
_€ 12.002.424,00 nel 2019, € 3.432.770,00 nel 2020 e € 31.238.526,00 nel 2021,_
_l'integrazione, sulla base dei relativi cronoprogrammi, della spesa prevista per_
_i contributi ai comuni alla missione 18 'Relazioni con le altre autonomie_
_territoriali e locali', programma 1 'Relazioni finanziarie con le altre autonomie_
_territoriali' - Titolo 2 'Spese in conto capitale' del bilancio regionale 2019-2021.'_ ;


**PRESO ATTO** che all’attuazione della presente misura si farà fronte:

  - fino ad esaurimento, con le risorse regionali già trasferite ad ALER Milano, da
ultimo, con decreto n. 16.945 del 20/11/2018;

  - successivamente, eventualmente a decorrere dal 2020, con le risorse
allocate annualmente sul capitolo 7297 “ _Contributi agli enti locali per il_
_recupero e l'utilizzo a fini sociali o istituzionali dei beni confiscati alla_
_criminalità_ ”, pari a € 150.000,00, e sul capitolo 13882 “ _Contributi ai_
_concessionari per il recupero e l'utilizzo a fini sociali o istituzionali dei beni_


5


_confiscati alla criminalità_ ”, pari a € 150.000,00, e con quelle rese disponibili ai
sensi della citata l.r. 6 giugno 2019, n. 9 ( _Legge di revisione normativa e di_
_semplificazione 2019_ );


**RITENUTO** di demandare alla competente Direzione Generale:

  - l’adozione degli atti necessari a dare applicazione al Documento
denominato “ _Finanziamento degli interventi per il recupero e l'utilizzo ai fini_
_sociali o anche istituzionali dei beni confiscati alla criminalità - Criteri,_
_modalità e termini per l'erogazione dei contributi (l.r. 17/2015, art. 23,_
_comma 1, lett. a)”,_ ivi compresa la definizione della modulistica per la
presentazione della domanda di contributo e per la rendicontazione delle
spese sostenute;

  - per i contributi concessi in _de minimis_, gli adempimenti in materia di aiuti di
Stato di cui agli articoli 8 “ _Registrazione dei regimi di aiuti e degli aiuti ad_
_hoc_ ”, 9 “ _Registrazione degli aiuti individuali_ ” e 14 “ _Verifiche relative agli aiuti_
_de minimis”_ del D.M. n. 115/2017, per le finalità di cui all’art. 17
“ _Conseguenze dell'inadempimento degli obblighi di utilizzo del Registro_
_nazionale aiuti_ ” del decreto medesimo;


**DATO ATTO** che l’attività di istruttoria e di controllo ex Regolamenti (UE) n.
1407/2013, e n. 1408/2013, come modificato dal Regolamento (UE) n. 316/2019,
sarà svolta dalla commissione valutatrice delle domande di accesso al contributo
regionale, in precedenza citata;


**RICHIAMATA** la D.G.R. n. 3217 del 06/03/2015, che ha approvato, come riportato
nel relativo allegato A, l’elenco dei comuni destinatari del contributo regionale
per il recupero dei beni confiscati alla criminalità organizzata, ai sensi dell’art. 5
della l.r. 3 maggio 2011, n. 9 (abrogata dalla l.r. n. 17/2015), da erogare, secondo
gli importi specificati nello stesso allegato A, mediante l’impiego dei fondi trasferiti
ad ALER Milano, in attuazione della D.G.R. n. 2781 del 22/12/2011;


**PRESO ATTO** che uno dei comuni beneficiari del contributo di cui alla D.G.R. n.
3217/2015, per problematiche di carattere sia tecnico che amministrativo, come
da documentazione agli atti regionali, non ha ancora concluso i lavori di recupero
del bene acquisito, confiscato alla criminalità organizzata;


**RITENUTO**, quindi, di demandare alla competente Direzione Generale l’adozione
degli atti necessari a concludere il procedimento rimasto pendente, applicando,
ove possibile, le determinazioni del presente atto, con particolare riferimento ai


6


termini di conclusione dei lavori e di rendicontazione delle spese sostenute,
nonché alle modalità di erogazione del contributo;


**VISTI** gli articoli 26 e 27 del Decreto Legislativo 33/2013, concernenti gli obblighi di
pubblicazione a carico delle pubbliche amministrazioni;


**A votazione unanime,** espressa nelle forme di legge;


**DELIBERA**


1. di approvare il Documento allegato alla presente deliberazione, di cui

costituisce parte integrante e sostanziale, denominato _“Finanziamento degli_
_interventi per il recupero e l'utilizzo ai fini sociali o anche istituzionali dei beni_
_confiscati alla criminalità - criteri, modalità e termini per l'erogazione dei_
_contributi (l.r. 17/2015, art. 23, comma 1, lett. a)_ ”;


2. di revocare la D.G.R. n. 3597 del 29 maggio 2015, fatta salva la sua

applicazione ai procedimenti avviati in vigenza della stessa e non ancora
conclusi;


3. di stabilire che, fatti salvi gli interventi che non rilevano per l’applicazione

della disciplina europea in materia di aiuti di Stato, verificati caso per caso,
per gli enti locali e per i soggetti concessionari dei beni confiscati alla
criminalità organizzata, di cui all’art. 23, comma 1, lett. a), della l.r. n.
17/2015, che utilizzano il bene per lo svolgimento di un’attività a prevalente
carattere economico e in presenza di rilevanza non locale, deve prevedere
che:


       il contributo regionale è concesso ed erogato nel rispetto dei
Regolamenti (UE) n. 1407/2013 e n. 1408/2013 della Commissione del
18 dicembre 2013 (pubblicati sulla G.U. dell’Unione Europea L 352 del
24/12/2013), relativi all’applicazione degli articoli 107 e 108 del Trattato
sul funzionamento dell’Unione Europea sugli aiuti _de minimis,_ con
particolare riferimento agli artt. 1 (campo di applicazione), 2
(definizioni con riferimento in particolare alla nozione di “impresa
unica”), 3 (aiuti _de minimis_ ), 5 (cumulo) e 6 (controllo);


4. di dare atto che l’attività di istruttoria e di controllo ex Regolamenti (UE) n.

1407/2013 e n. 1408/2013, come modificato dal Regolamento (UE) n.
316/2019, sarà svolta dalla commissione valutatrice delle domande di


7


accesso al contributo regionale, citata in premessa;


5. di dare atto che all’attuazione della presente misura si farà fronte:


      fino ad esaurimento, con le risorse regionali già trasferite ad ALER

Milano, da ultimo, con decreto n. 16.945 del 20/11/2018;

     successivamente, eventualmente a decorrere dal 2020, con le risorse
allocate annualmente sul capitolo 7297 “ _Contributi agli enti locali per_
_il recupero e l'utilizzo a fini sociali o istituzionali dei beni confiscati alla_
_criminalità_ ”, pari a € 150.000,00, e sul capitolo 13882 “ _Contributi ai_
_concessionari per il recupero e l'utilizzo a fini sociali o istituzionali dei_
_beni confiscati alla criminalità_ ”, pari a € 150.000,00, e con quelle rese
disponibili ai sensi della l.r. 6 giugno 2019, n. 9 ( _Legge di revisione_
_normativa e di semplificazione 2019_ );


6. di demandare alla competente Direzione Generale:


   l’adozione degli atti necessari a dare applicazione al Documento

allegato alla presente deliberazione, di cui al punto 1., ivi compresa la
definizione della modulistica per la presentazione della domanda di
contributo e per la rendicontazione delle spese sostenute;

   - per i contributi concessi in _de minimis_, gli adempimenti in materia di aiuti

di Stato di cui agli articoli 8 “ _Registrazione dei regimi di aiuti e degli aiuti_
_ad hoc_ ”, 9 “ _Registrazione degli aiuti individuali_ ” e 14 “ _Verifiche relative_
_agli aiuti de minimis”_ del D.M. n. 115/2017, per le finalità di cui all’art. 17
“ _Conseguenze dell'inadempimento degli obblighi di utilizzo del Registro_
_nazionale aiuti_ ” del decreto medesimo;


7. di demandare, altresì, alla competente Direzione Generale l’adozione degli

atti necessari a concludere il procedimento relativo ad un comune incluso
nell’elenco approvato dalla D.G.R. n. 3217/2015, destinatario del
finanziamento regionale per il recupero dei beni confiscati alla criminalità
organizzata, ai sensi dell’art. 5 della l.r. 3 maggio 2011 n. 9, tenendo conto,
ove possibile, delle determinazioni di cui al punto 1., nell’osservanza,
tuttavia:


   della tempistica, stabilita in 20 mesi, per la conclusione dei lavori;

   della tempistica per la rendicontazione finale delle spese sostenute,

mediante la produzione della prevista documentazione, non avvalendosi
della Piattaforma Informatica Regionale Bandi _online_ ;

   della tempistica per l’erogazione, a saldo, dell’intero contributo regionale;


8


8. di disporre la pubblicazione del presente provvedimento e dei conseguenti

atti di spesa nell’osservanza degli articoli 26 e 27 del Decreto Legislativo
33/2013, concernenti gli obblighi di pubblicazione degli atti di concessione
di sovvenzioni, contributi, sussidi e attribuzione di vantaggi economici a
persone fisiche ed enti pubblici e privati;


9. di disporre la pubblicazione del presente provvedimento sul Bollettino

Ufficiale di Regione Lombardia (BURL).


IL SEGRETARIO


ENRICO GASPARINI


Atto firmato digitalmente ai sensi delle vigenti disposizioni di legge


9


ALLEGATO alla D.G.R. …….., n……..


FINANZIAMENTO DEGLI INTERVENTI PER IL RECUPERO E L'UTILIZZO AI FINI SOCIALI O ANCHE


ISTITUZIONALI DEI BENI IMMOBILI CONFISCATI ALLA CRIMINALITÀ - CRITERI, MODALITÀ E


TERMINI PER L'EROGAZIONE DEI CONTRIBUTI (L.R. 17/2015, ART. 23, COMMA 1, LETT. A)


**1.** **Finalità**


1. Il presente documento definisce i criteri, le modalità e i termini per l'erogazione di


contributi ai sensi dell’art. 23, comma 1, lett. a), della l.r. 17/2015 “ _Interventi regionali_


_per la prevenzione e il contrasto della criminalità organizzata e per la promozione_


_della cultura della legalità”_, per incentivare il recupero e sostenere i costi degli


interventi sugli immobili per il riutilizzo ai fini sociali e/o istituzionali, da parte degli enti


locali destinatari, dei beni confiscati alla criminalità organizzata, ai sensi e per gli


effetti della D. Lgs. n. 159 del 6 settembre 2011, trasferiti con atto dell'Agenzia


Nazionale per l'amministrazione e la destinazione dei Beni Sequestrati e Confiscati alla


criminalità organizzata (ANBSC).


**2.** **Soggetti beneficiari**


1. Beneficiari del contributo regionale sono:


1.a) gli enti locali ovvero comuni, province, città metropolitana, destinatari, ai sensi


dell’art. 48, comma 3, lett. c), del D.Lgs. n. 159/2011, di beni immobili confiscati


alla criminalità organizzata;


1.b) i soggetti, pubblici o privati, a cui gli enti di cui alla lettera a) abbiano concesso


in uso tali beni per fini sociali e/o istituzionali.


**3.** **Oggetto e tipologie di intervento ammissibili, spese ammissibili ed importo**


**massimo del contributo regionale**


1. Oggetto del contributo regionale è il bene immobile confiscato, da intendersi come


unità catastale e relative pertinenze funzionali, destinato ad un ente locale per


favorire il riutilizzo in funzione sociale e/o istituzionale.


2. Il contributo regionale è erogato, ai sensi dell’art. 23, comma 1, lett. a), della l.r.


17/2015, agli enti locali, per interventi da realizzare, e ai soggetti concessionari, per


interventi avviati successivamente alla D.G.R. n…… del ……., di approvazione del


presente documento, come di seguito specificati:


   - manutenzione, restauro e risanamento conservativo;


   - ristrutturazione edilizia e nuova costruzione.


3. Per gli interventi di cui al precedente punto 2., sono ammissibili al contributo


regionale:


   - le spese per lavori finalizzati alla destinazione sociale e/o istituzionale del


bene;


   - le spese tecniche, comprensive di Imposta sul Valore Aggiunto (IVA) e


contributi, nella misura massima del 10% dell’importo dei lavori, calcolato al


netto dell’IVA;


   - i costi per gli allacciamenti;


   - gli oneri per la sicurezza;


   - gli oneri di collaudo;


   - l’IVA.


4. L’IVA è da considerarsi, ai fini del calcolo del contributo regionale, solo se realmente


e definitivamente sostenuta dal beneficiario. Nel caso in cui un beneficiario operi in


un regime fiscale che gli consenta il recupero dell’IVA sugli interventi realizzati, i costi


ammissibili sono al netto dell’IVA; diversamente, se l’IVA non è recuperabile, i costi


sono considerati comprensivi di IVA.


5. Nei casi in cui il beneficiario sia soggetto a un regime _forfetario_ ai sensi del Titolo XII


della Direttiva 2006/112/CE del Consiglio del 28/11/2006, l'IVA pagata è considerata


recuperabile e quindi non ammissibile al contributo regionale.


6. Ai sensi dell’art. 28 sexies, commi 2 e 3, lett. a), della l.r. 34/1978 _“Norme sulle_


_procedure della programmazione, sul bilancio e sulla contabilità della regione”_, per


ciascun bene immobile, come inteso al punto 1. del presente paragrafo, il contributo


regionale è concesso:


6. a) ai soggetti beneficiari di cui al paragrafo 2, fino al 50% del costo complessivo


previsto per l’intervento di riutilizzo e, comunque, nel limite massimo di €


150.000,00;


6. b) ai soli comuni con popolazione residente fino a 5.000 abitanti, come risultante


dall’ultimo dato ufficiale reso disponibile dall’Istituto nazionale di statistica, fino


al 90% del costo complessivo previsto per l’intervento di riutilizzo e, comunque,


nel limite massimo di € 150.000,00.


7. Regione eroga, in via prioritaria, i contributi per il riadattamento di beni immobili da


adibire alla protezione di vittime della violenza di genere nonché, ai sensi dell’art. 23,


comma 5, della l.r. 17/2015, per l’utilizzo come uffici, comandi e alloggi per gli


operatori di sicurezza.


8. Il contributo regionale è concesso una sola volta relativamente al medesimo bene


immobile, nella definizione di cui al punto 1. del presente paragrafo, e non è


cumulabile con altri finanziamenti regionali, riferiti allo stesso bene.


In caso di beneficio di contributi erogati da enti pubblici o privati, il contributo


regionale, nei limiti di cui al punto 6., lettere a) e b), del presente paragrafo, è


determinato tenuto conto degli altri contributi e comunque entro e non oltre la


copertura dell’intero costo dell’intervento.


**4.** **Presentazione della domanda e documentazione da allegare**


1. La domanda di accesso al contributo regionale deve essere firmata dal legale


rappresentante oppure, nel solo caso di ente locale o di soggetto pubblico


concessionario dell’immobile, da persona delegata, in forza di specifico atto, e


presentata per singolo bene, come inteso al paragrafo 3, punto 1, esclusivamente


_on line,_ attraverso la Piattaforma Informatica Regionale Bandi _online_, disponibile


all’indirizzo: www.bandi.servizirl.it., che riporta lo schema approvato con decreto


della competente Struttura regionale.


1.a) La domanda è presentata dall’ente locale durante il primo trimestre di ogni


anno e, comunque, prima dell’inizio dei lavori di realizzazione degli interventi, e


deve essere corredata di:


    - copia della deliberazione dell’ente locale, di accettazione e determinazione


dell’utilizzo, a fini sociali e/o istituzionali, del bene immobile destinato con atto


dell’ANBSC;


    - planimetria/e dello stato di fatto dei luoghi (in scala adeguata alla tipologia


di intervento previsto), con rappresentazione fotografica dello stato di fatto


per ogni sito di intervento (almeno 2 foto per sito di intervento);


    - planimetria/e di progetto e, se necessari per una migliore comprensione del


progetto, eventuali elaborati grafici di dettaglio;


    - relazione tecnica, illustrativa delle opere da realizzare, nella quale siano


esplicitati anche:


� la destinazione finale dell’opera, oggetto dell’intervento,


� il modello gestionale, ove la tipologia di utilizzo del bene lo richieda,


� l’utenza e i relativi bisogni a cui risponde l’intervento di riutilizzo del bene


immobile;


  - dettagliato quadro economico delle spese da sostenere, con evidenziata la


loro copertura finanziaria;


  - cronoprogramma dei lavori;


  - se dovuta, dichiarazione, ai sensi del D.P.R. n. 445/2000, su eventuali aiuti «de


minimis» ricevuti nell’arco degli ultimi tre esercizi finanziari all’interno della


nozione di impresa unica di cui all’art. 2.2 di ciascuno dei Regolamenti (UE)


n. 1407/2013 e n. 1408/2013, come modificato dal Regolamento (UE) n.


316/2019, a partire da quanto pubblicato su RNA, e attestando di non


rientrare nelle specifiche esclusioni di cui all’art. 1 di ciascuno dei


Regolamenti stessi. Per le attestazioni, gli stessi soggetti debbono utilizzare la


modulistica approvata in sede di conferenza delle regioni e delle province


autonome in data 12 giugno 2014, disponibile sul sito regionale, all’indirizzo


www.bandi.servizirl.it. Il presente documento riporta, al punto 12.,


l’Informativa sul regime di aiuto in ‘de minimis’.


1.b) La domanda è presentata dal soggetto concessionario, in qualsiasi momento


dell’anno solare, successivamente alla realizzazione degli interventi di cui al


punto 2 del paragrafo 3., entro 6 mesi dalla dichiarazione dell’ente locale, di


approvazione degli interventi realizzati dal concessionario, per i quali si chiede il


contributo regionale, e deve essere corredata di:


  - copia del provvedimento dell’ente locale, di concessione del bene immobile;


  - relazione tecnica, illustrativa delle opere realizzate;


  - planimetria/e dello stato di fatto dei luoghi (in scala adeguata alla tipologia


di intervento previsto), con rappresentazione fotografica dello stato di fatto


per ogni sito di intervento (almeno 2 foto per sito di intervento) _ante e post_


intervento;


  - dichiarazione di fine lavori, a firma del legale rappresentante del soggetto


privato, concessionario del bene, per interventi che non necessitano di


autorizzazioni edilizie, o anche dichiarazione di fine lavori, a firma di tecnico


incaricato, per interventi che necessitano di autorizzazioni edilizie; nel caso di


soggetto pubblico, concessionario del bene, certificato di fine lavori a firma


del Responsabile Unico del Procedimento (RUP);


     - documenti giustificativi di spesa, quietanzati, con descrizione degli stessi nel


_format_ approvato con decreto della competente Struttura regionale;


     - dichiarazione di effettivo avvio dell’utilizzo sociale e/o istituzionale del bene


immobile, esplicitando:


� la destinazione finale del bene immobile, oggetto dell’intervento,


� il modello gestionale di utilizzo del bene immobile, ove la tipologia di


utilizzo del bene lo richieda;


� l’utenza e i relativi bisogni a cui risponde l’intervento di riutilizzo del bene


immobile;


     - se dovuta, dichiarazione, ai sensi del D.P.R. n. 445/2000, su eventuali aiuti «de


minimis» ricevuti nell’arco degli ultimi tre esercizi finanziari all’interno della


nozione di impresa unica di cui all’art. 2.2 di ciascuno dei Regolamenti (UE) n.


1407/2013 e n. 1408/2013, come modificato dal Regolamento (UE) n.


316/2019, a partire da quanto pubblicato su RNA, e attestando di non


rientrare nelle specifiche esclusioni di cui all’art. 1 di ciascuno dei Regolamenti


stessi. Per le attestazioni, gli stessi soggetti debbono utilizzare la modulistica


approvata in sede di conferenza delle regioni e delle province autonome in


data 12 giugno 2014, disponibile sul sito regionale, all’indirizzo


www.bandi.servizirl.it. Il presente documento riporta, al punto 12., l’Informativa


sul regime di aiuto in ‘de minimis’;


     - dichiarazione dell’ente locale, concedente il bene immobile, di


approvazione degli interventi realizzati, per i quali il concessionario chiede il


contributo regionale, nonché di effettuata compilazione, in ogni suo campo


e attributo, delle relative “scheda immobile” e “scheda uso attuale”, presenti


sul portale “Viewer Beni Confiscati”, all’indirizzo


https://www.multiplan.servizirl.it/it.


**5.** **Valutazione e finanziamento delle domande**


1. La valutazione delle domande è effettuata, in ordine cronologico di acquisizione al


protocollo regionale, da un’apposita commissione, costituta con decreto del


competente Direttore Generale.


La commissione è coordinata dal Dirigente della competente Struttura regionale ed è


composta da:


  - n. 2 referenti per ciascuna delle Direzioni Generali “Sicurezza” e “Politiche sociali,


abitative e disabilità”;


  - n. 1 referente dell’Azienda Lombarda di Edilizia Residenziale (ALER), competente in


ragione dell’area territoriale interessata dal bene confiscato;


  - in relazione a specifiche tematiche promosse dalle domande, dai referenti delle


competenti Direzioni Generali, convocati di volta in volta.


Nella prima seduta, la commissione adotta, tramite proprio verbale, i criteri istruttori, ivi


compresi quelli per il rispetto della disciplina in materia di aiuti di Stato.


2. Ove la domanda risulti incompleta o irregolare, la competente Struttura regionale ne


dà comunicazione al soggetto richiedente, ai sensi dell’articolo 6, comma 1, lett. d),


della legge regionale 1febbraio 2012, n. 1 “ _Riordino normativo in materia di_


_procedimento amministrativo, diritto di accesso ai documenti amministrativi,_


_semplificazione amministrativa, potere sostitutivo e potestà sanzionatoria_ ”. Il soggetto


richiedente può, entro il termine di 10 giorni dalla data di ricevimento della


comunicazione, inviare rettifiche ed integrazioni.


3. La competente Struttura regionale adotta il provvedimento di assegnazione dei fondi


e ne dà comunicazione al soggetto beneficiario:


3.a) entro il 30 giugno dell’anno in cui è stata presentata la domanda da parte


dell’ente locale, secondo le modalità e la tempistica specificate ai punti 1 e 1a)


del paragrafo 4;


3.b) entro 60 giorni dalla data di ricevimento della domanda, presentata dal soggetto


concessionario, secondo le modalità e la tempistica specificate ai punti 1 e 1b) del


paragrafo 4.


4. Il contributo è assegnato, nei limiti delle disponibilità finanziarie, tenuto conto dell’ordine


cronologico di acquisizione al protocollo regionale delle domande, fatte salve le


priorità di cui al punto 7 del paragrafo 3.


4.1 Qualora lo stanziamento regionale disponibile non permetta di assegnare il


contributo nella totalità della somma richiesta, la struttura regionale competente


ne rimodulerà l’importo, previa accettazione dell’ente locale, a progetto


invariato, o del soggetto concessionario.


4.2 Qualora lo stanziamento regionale non permetta di soddisfare la domanda,


valutata ammissibile, nella totalità della somma richiesta o qualora l’ente locale


o il soggetto concessionario non abbiano accettato la proposta di


rimodulazione del contributo, la domanda stessa potrà essere finanziata:


4.2a) se presentata da un ente locale, sulla annualità di bilancio successiva a


quella di presentazione della domanda o sulle successive annualità, per


interventi di durata pluriennale, in conformità al cronoprogramma dei


lavori, che l’ente dovrà ripresentare, aggiornato; qualora lo stanziamento


regionale disponibile non permetta di assegnare il contributo nella totalità


della somma richiesta, la struttura regionale competente ne rimodulerà


l’importo, a progetto invariato, previa accettazione dell’ente locale;


4.2b) se presentata da un soggetto concessionario, sulla annualità di bilancio


successiva a quella di presentazione della domanda; qualora lo


stanziamento regionale disponibile non permetta di assegnare il


contributo nella totalità della somma richiesta, la struttura regionale


competente ne rimodulerà l’importo, previa accettazione del


concessionario.


4.3 La competente struttura regionale non potrà assegnare il contributo:


4.3a) all’ente locale, se lo stanziamento regionale disponibile non permette di


attribuire il contributo, nella totalità della somma richiesta o per l’importo


rimodulato, anche nell’annualità di bilancio successiva a quella di


presentazione della domanda o nelle successive annualità, per interventi


di durata pluriennale; in tal caso, l’ente locale potrà presentare una


nuova domanda di contributo per lo stesso bene immobile;


4.3b) al concessionario, se lo stanziamento regionale disponibile non permette


di attribuire il contributo, nella totalità della somma richiesta o per


l’importo rimodulato, anche nell’annualità di bilancio successiva a quella


di presentazione della domanda; in tal caso, il concessionario non potrà


presentare una nuova domanda di contributo per lo stesso bene


immobile.


**6.** **Competenze dell’Azienda Lombarda Edilizia Residenziale**


1. Le Aziende Lombarde di Edilizia Residenziale (ALER) hanno il compito di fornire


supporto tecnico nella valutazione delle domande di accesso al contributo regionale


e di verificare, con controlli _in loco_ e documentali, l’effettiva realizzazione degli


interventi. L’ALER di riferimento informa la competente Struttura regionale degli esiti


delle verifiche effettuate.


**7.** **Obblighi dell’ente locale beneficiario del contributo**


1. L’ente locale, beneficiario del contributo, dovrà:


1.a) iniziare i lavori entro 6 mesi dalla data di ricezione della comunicazione di


assegnazione del contributo, dandone conferma con il certificato di inizio lavori,


a firma del Responsabile Unico del Procedimento (RUP), trasmesso mediante la


Piattaforma Informatica Regionale _Bandi_ _online_, disponibile all’indirizzo:


www.bandi.servizirl.it, fatte salve eventuali proroghe concesse dalla competente


Struttura regionale ai sensi dell’art. 27 della l.r. 34/1978, che devono essere richieste


mediante la suddetta Piattaforma Informatica;


1.b) concludere i lavori entro 20 mesi dalla data di inizio degli stessi, dandone


conferma con il certificato di fine lavori, a firma del Responsabile Unico del


Procedimento (RUP), trasmesso mediante la medesima Piattaforma Informatica


Regionale _Bandi_ _online_, fatte salve eventuali proroghe concesse dalla


competente Struttura regionale ai sensi dell’art. 27 della l.r. 34/1978, che devono


essere richieste mediante la suddetta Piattaforma Informatica;


2. Eventuali economie, derivanti da ribassi conseguiti nelle procedure di gara per


l’affidamento dei lavori, non potranno essere utilizzate dall’ente locale per il


finanziamento di ulteriori proposte di intervento, relative al bene immobile, oggetto del


contributo regionale.


3. Non sono ammesse modifiche sostanziali all’intervento di riutilizzo del bene immobile,


ammesso al finanziamento.


4. Sono ammesse modifiche parziali all’intervento di riutilizzo del bene immobile, ammesso


al finanziamento, alle seguenti condizioni:


4.a) che le modifiche siano ritenute necessarie per migliorare l’esecuzione delle


lavorazioni o anche la funzionalità e l’efficacia dell’intervento;


4.b) che le modifiche siano riconducibili alla medesima tipologia di intervento


finanziato e non mutino la natura e le finalità dell’intervento stesso;


4.c) che siano rispettati i termini previsti per la realizzazione dell’intervento e la


conseguente rendicontazione.


5. Eventuali maggiori oneri derivanti dalle modifiche parziali saranno a totale carico


dell’ente locale.


**8.** **Rendicontazione delle spese sostenute dall’ente locale**


1. L’ente locale, entro 4 mesi dalla conclusione dell’intervento di riutilizzo, come da


comunicazione di cui alla lett. b) del paragrafo 7.1., presenta la rendicontazione finale


esclusivamente _on line_, mediante la Piattaforma Informatica Regionale _Bandi online_,


disponibile all’indirizzo: www.bandi.servizirl.it.


2. La rendicontazione finale è costituita dalla seguente documentazione:


  - certificato di regolare esecuzione o di collaudo;


  - provvedimento di approvazione, a cura del Responsabile Unico del


Procedimento (RUP), del quadro economico delle spese sostenute, che evidenzi


la copertura finanziaria dell’intervento realizzato, e del certificato di regolare


esecuzione o di collaudo;


  - documenti giustificativi di spesa, relativi atti di liquidazione e mandati di


pagamento quietanzati, con descrizione degli stessi nel _format_ approvato con


decreto della competente Struttura regionale;


  - documenti attestanti l’effettivo avvio delle procedure finalizzate all’impiego


sociale e/o istituzionale del bene immobile oppure attestanti l’effettivo impiego


sociale e/o istituzionale del bene immobile;


~~•~~ dichiarazione dell’ente locale di effettuata compilazione, in ogni suo campo e


attributo, delle “scheda immobile” e “scheda uso attuale”, relative al bene


immobile, presenti sul portale “Viewer Beni Confiscati”, all’indirizzo


https://www.multiplan.servizirl.it/it.


**9.** **Modalità di erogazione del contributo**


1. Il contributo regionale è erogato dalla competente Struttura regionale o dal soggetto


indicato dalla stessa Struttura nel provvedimento di assegnazione dei fondi:


1.a) per l’ente locale, in due _tranche,_ di cui la prima, pari al 50% del contributo


complessivo spettante, entro 60 giorni dalla data di comunicazione di inizio lavori,


di cui alla lett. a) del paragrafo 7.1., comprovato da apposita documentazione,


e la seconda, a saldo, sulla base delle spese effettivamente sostenute dall’ente,


in relazione alle quali saranno applicate le stesse percentuali di contribuzione


indicate al punto 6 del paragrafo 3, entro 60 giorni dalla data di trasmissione della


rendicontazione di cui al paragrafo 8.


1.b) per il soggetto concessionario, in un’unica soluzione, contestualmente all’adozione


del provvedimento di assegnazione del contributo.


**10.** **Controlli**


1. Regione Lombardia ha facoltà, in qualsiasi momento, per i tre anni successivi


all’erogazione del saldo del contributo, di verificare, con controlli _in loco_ e/o


documentali, la veridicità delle dichiarazioni e delle informazioni rese dal beneficiario


del contributo, nonché lo stato di attuazione degli interventi sui beni immobili, e la loro


conformità alle disposizioni del presente documento.


**11.** **Decadenza e revoca del contributo**


1. La verifica, da parte della competente Struttura regionale, dell’incompletezza della


rendicontazione fornita dall’ente locale, anche a seguito di richiesta di integrazione


documentale, o della difformità della stessa rispetto a quanto previsto al paragrafo 8.,


comporterà la revoca del contributo assegnato per la parte di spese difformi o non


giustificate da idonea documentazione contabile-amministrativa e il recupero delle


somme eventualmente già erogate, maggiorate degli interessi di legge maturati.


2. La competente Struttura regionale provvede a disporre la decadenza dal contributo


assegnato e al recupero delle somme eventualmente già erogate, maggiorate degli


interessi di legge maturati, nel caso in cui gli interventi realizzati siano sostanzialmente


difformi rispetto al progetto approvato da Regione Lombardia per il recupero ai fini


sociali e/o istituzionali del bene immobile, nonché in caso di mancato rispetto dei


termini di cui al paragrafo 7.1., lettere a) e b), o di verifica della non veridicità delle


dichiarazioni rese, anche in relazione ai regolamenti _de minimis_ 1407/2013 e 1408/2013,


o della documentazione presentata in ordine alle spese sostenute.


_**12.**_ **Aiuto in ‘** _**de minimis’**_


1. Per gli enti locali e per i soggetti concessionari dei beni confiscati alla criminalità


organizzata, di cui all’art. 23, comma 1, lett. a), della l.r. n. 17/2015, che utilizzano il


bene per attività di prevalente carattere economico e in presenza di rilevanza non


locale, il contributo regionale è concesso ed erogato nel rispetto dei Regolamenti


(UE) n. 1407/2013 e n. 1408/2013 della Commissione del 18 dicembre 2013 (pubblicati


sulla G.U. dell’Unione Europea L 352 del 24/12/2013), relativi all’applicazione degli


articoli 107 e 108 del Trattato sul funzionamento dell’Unione Europea sugli aiuti _de_


_minimis,_ con particolare riferimento agli artt. 1 (campo di applicazione), 2 (definizioni


con riferimento in particolare alla nozione di “impresa unica”), 3 (aiuti _de minimis_ ), 5


(cumulo) e 6 (controllo).


L’informativa sul regime di aiuto in ‘ _de minimis’_ è riportata nello schema di domanda,


approvato con decreto dalla competente Struttura regionale, contente anche la


dichiarazione sugli aiuti in regime ‘ _de minimis’_ .


_**13.**_ _**Trattamento dei dati personali**_


1. Il “GDPR 2016/679”, in armonia con quanto previsto dal D.lgs. 30 giugno 2003, n. 196


e dal D.lgs. 10 agosto 2018, n. 101, ha, per obiettivo, quello di proteggere i diritti e le


libertà fondamentali delle persone fisiche, in particolare il diritto alla protezione dei


dati personali.


**1.1 Finalità del trattamento dei dati personali**


I dati personali raccolti saranno trattati da personale individuato in base alla


normativa vigente, esclusivamente per le finalità di cui all’art. 23, comma 1, lett. a),


della l.r. n. 17/2015.


**1.2. Modalità del trattamento dei dati**


Il trattamento è effettuato con l’ausilio di mezzi elettronici o comunque automatizzati


e trasmessi attraverso reti telematiche.


**1.3. Titolare del trattamento**


Titolare del trattamento è la Giunta Regionale della Lombardia, nella persona del


suo Presidente, con sede in Milano, Piazza Città di Lombardia, 1.


**1.4. Responsabile del trattamento**


Il responsabile interno del trattamento è il Direttore Generale pro tempore della


Direzione competente.


**1.5. Diritti dell’interessato**


In relazione al presente trattamento, l’interessato potrà rivolgersi al responsabile del


trattamento per far valere i propri diritti, così come previsto dagli articoli da 15 a 22


del Regolamento UE n. 2016/679.


